<h1>Τίτλος</h1>
<p>Τη βλέπεις να περπατάει με φόρα προς τα πάνω σου</p>
<p>Πετάς ή παλεύεις;</p>
<br>
<p>Διάλεξες την πάλη αφού είναι αυτό που ξέρεις να κάνεις χειρότερα. </p>
<p>Πού είναι τα όπλα σου Στρατιώτη; </p>
<p>Πήρες όλες τις απαραίτητες αποφάσεις;</p>
<br>
<p>Οκ, επανάσταση 101 για σένα.</p>
<br>
<p>Δες ποιοι σε πλαισιώνουν. Αγέλη για τα βουβάλια, affinity group για τους ανθρώπους.</p>
<br>
<p>Στον πάνω δεξί στήλο, ο Πάντα με τα χνουδωτά πόδια σε τσεκάρει, φυλάει τα νώτα σου.</p>
<p>Δίπλα σου όλοι έχουν αρχίσει να φεύγουν, από το Καγιέν μέχρι τη Χαγιαμπούζα.</p>
<p>Δεν τρέπονται σε φυγή, ξέρεις: Παίρνουν θέσεις μάχης.</p>
<p>Είναι αυτοί που διασφαλίζουν την ακεραιότητά σου.</p>
<br>
<p>Δευτερόλεπτα πριν την οριστική αναμέτρηση αποφασίζεις την παρατηρήσεις.</p>
<p>Άλλωστε, μαθαίνοντας τον εχθρό είναι πιο εύκολο να τον αντιμετωπίσουμε, έτσι;</p>
<p>Μπούρδες! Το μόνο που θέλεις είναι ελευθερία, και το μπέγκελ που κρατάει.</p>
<br>
<p>Ας την παρατηρήσουμε όμως, για χάρη της χαλαρότητας με την οποία περιδιαβαίνει...</p>
<p>Για αρχή, το μουσκεμένο crop top της με τα μεγάλα ξεβαμμένα γράμματα</p>
<br>
<p>"OPPOSE/PROPOSE"</p>
<br>
<p>"Μακάρι να 'ξερε" σκέφτεσαι χωρίς ψίχουλο μετριοφροσύνης και σηκώνεις το παγερό βλέμμα σου στην φάτσα της.</p>
<br>
<p>Σκατά</p>
<br>
<p>Είναι αυτή</p>
<br>
<p>Κάνεις να φύγεις αλλά συνεχίζει να έρχεται προς τα πάνω σου.</p>
<p>Μια λάθος κίνηση και θα τη φας στο πρόσωπο.</p>
<p>Δεν σε βλέπει γαμώ;</p>
<br>
<p>OPPOSE</p>
<br>
<p>Σε στιγμή απόλυτης φρενίτιδας περνάει σε στιγμιότυπα όλη η περιστερίσια σου ζωή μπροστά από τα cyborg-αχανή σου μάτια:</p>
<br>
<p>Μεγάλωσες πέριξ του κέντρου.</p>
<br>
<p>Η γέννησή σου αθύμητη κι έτσι να μείνει.</p>
<br>
<p>Πρώτες σου μνήμες τα παιχνίδια στο συντριβάνι της Ναυαρίνου με τα μεγάλα σπουργίτια.</p>
<br>
<p>Μεγαλώνοντας άρχισες να τα διώχνεις.</p>
<br>
<p>Μετά μεγάλωσες πραγματικά.</p>
<br>
<p>Άρχισες να οργανώνεσαι, </p>
<br>
<p>πρώτα σε τηλεγραφόξυλα,</p>
<br>
<p>ύστερα σε σμήνη.</p>
<br>
<p>Την έβλεπες να περνά, </p>
<br>
<p>πότε μόνη με μια τσάντα στον ώμο,</p>
<br>
<p>πότε με παρέες των τριών σε καφέ της Ρωμαϊκής,</p>
<br>
<p>πότε σε θάλασσες των χιλίων στην Εγνατία.</p>
<br>
<p>Στο χε πει ο Ντόμπλο ένα βράδυ</p>
<br>
<p>"Αυτή η γυναίκα" λέει</p>
<p>"είναι σαν τις κυβερνήσεις.</p>
<p>Είτε δε θα σου δώσει ποτέ την προσοχή που χρειάζεσαι</p>
<p>είτε θα την ρίξεις ολοκληρωτικά"</p>
<br>
<p>Ως τώρα πάντως, ποτέ δεν την προλάβαινες.</p>
<p>Άντε κάτι ψίχουλα που είχε ρίξει αδέξια ενώ έτρωγε το πρωινό της.</p>
<br>
<p>Βαρέθηκες τα ψίχουλα και τα αποφάγια από τα συσίτια.</p>
<br>
<p>Με το πιο John Wick/Top Gun αεροπλανικό πέταγμα που έχεις επιχειρήσει ποτέ να κάνεις, βρίσκεσαι από το πάτωμα στον αέρα, στο παγκάκι, στον αέρα και στο πάτωμα ξανά.</p>
<p>Αυτή τη φορά με ένα λαχταριστό Μπέγκελ, με σολωμό και αβοκάντο, κλεμμένο από την άνθρωπο της ζωής σου.</p>
<br>
<p>PROPOSE
<br>
<p>"Στον Άγριο προσφέρονται δύο εναλλακτικές, μια ζωή ασθενής, σε μια αλλοπρόσαλλη Ουτοπία ή μια ζωή του πρωτόγονου, σε κάποιο χωριό Ινδιάνων, μια ζωή πολύ περισσότερο φυσική σε κομμάτια της αλλά και πολύ επώδυνη σε άλλα."</p>
<p>Την είχες ακούσει να διαβάζει στην κοπέλα της, μια ηλιόλουστη μέρα στις Ομπρέλες</p>
<br>
<p>Στους Άγριους σαν κι εμάς Στρατιώτη μου, δε δόθηκε ποτέ η επιλογή για τους δύο αυτούς κόσμους</p>
<p>Γεννηθήκαμε και στους δύο ταυτόχρονα.</p>
<br>
<p>Τη μια, τρέμοντας τους ανθρώπους, μη μας πατήσουν, διώξουν βρίσουν</p>
<p>Την άλλη μαλώνοντας αναμεταξύ μας, για φαΐ, νερό, θέση για κουτσούλημα</p>
<p>Μεταξύ της "εξευγενισμένης" Ουτοπίας της Θεσσαλονίκης και του χωριού των απόκληρων Αγρίων μας.</p>
<br>
<p>Και να που τσιμπολογάτε λαίμαργα όλα μαζί ένα μπάγκελ με σολωμό και αβοκάντο</p>
<p>Και να που περνάνε, το ένα πίσω από το άλλο, κουτσουλημένα, ένα φίατ πάντα, μία πόρσε καγιέν, μια χαγιαμπούζα του 80 και ένα βόλβο ντόμπλο</p>
<br>
<br>
<p>Σε μια παρέα περιστεριών, θα χουν λόγο να σε φωνάζουν Κοκκινολαίμη</p>
<br>
<br>
  <div>
<h1>Ορίστε μας</h1>
  <img src="http://voice.gardenbird.co.uk/wp-content/uploads/2017/07/Wood-pigeon-Calumba-palumbus.jpg" alt="Pigeon standing">
    </div>
